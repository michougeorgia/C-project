# C-project

Στην απλή του μορφή (1 απλή στήλη), ο παίκτης επιλέγει 6 αριθμούς από το 1 ως και το 49. Σε τακτά χρονικά διαστήματα
(συνήθως 2 φορές την εβδομάδα) πραγματοποιείται κλήρωση από την οποία προκύπτουν 6 βασικοί αριθμοί + 1 πρόσθετος
αριθμός. Αν στους αριθμούς που διάλεξε ο παίκτης υπάρχουν τουλάχιστον 3 από τους 6 βασικούς αριθμούς που κληρώθηκαν
τότε η στήλη θεωρείται νικήτρια και ο παίκτης λαμβάνει ένα χρηματικό ποσό ανάλογα με το πόσους αριθμούς κατάφερε να
προβλέψει. Συγκεκριμένα υπάρχουν 4 βασικές κατηγορίες επιτυχιών (Κατηγορία V: 3 σωστές προβλέψεις, Κατηγορία IV: 4
σωστές προβλέψεις, Κατηγορία III: 5 σωστές προβλέψεις και Κατηγορία I: 6 σωστές προβλέψεις), καθώς και μία ειδική
κατηγορία επιτυχίας (Κατηγορία II: 5+1) στην οποία ο παίκτης έχει προβλέψει σωστά 5 από τους 6 βασικούς αριθμούς καθώς
και τον πρόσθετο αριθμό που κληρώθηκε.
Ένας παίκτης έχει τη δυνατότητα να συμπληρώσει ένα δελτίο επιλέγοντας παραπάνω από 6 αριθμούς (π.χ. 8) αυξάνοντας με
αυτόν τον τρόπο τις πιθανότητες να κερδίσει. Βέβαια σε αυτή τη περίπτωση αυξάνεται και το κόστος συμμετοχής (π.χ. ένα
δελτίο με 8 αριθμούς αντιστοιχεί σε 28 απλές στήλες, οπότε αν το κόστος της απλής στήλης (6 αριθμοί) είναι 0.5€, τότε το
κόστος του δελτίου με 8 αριθμούς είναι αντίστοιχα 14€).
Έστω ότι κάποιος έχει στη διάθεση του τα αποτελέσματα των 10 τελευταίων κληρώσεων του ΛΟΤΤΟ. Από αυτά τα αποτελέσματα μπορεί εύκολα να υπολογίσει τις ακόλουθες μετρικές:
1. Μετρική 0. Συχνότητα του αριθμού n, f(n) : Πόσες φορές έχει κληρωθεί ο αριθμός n σε αυτές τις Κ κληρώσεις.
2. Μετρική 1. Καθυστέρηση του αριθμού n, d(n) : Πριν από πόσες κληρώσεις εμφανίστηκε για τελευταία φορά ο n. Σε
περίπτωση που ένας αριθμός m εμφανίστηκε στην τελευταία κλήρωση τότε d(m)=0, ενώ αν δεν έχει εμφανιστεί καθόλου
στις τελευταίες Κ κληρώσεις που μελετάμε, τότε το d(m)=K
3. Μετρική 2. f(n)+d(n)
4. Μετρική 3. Σχετική Καθυστέρηση του αριθμού n, rd(n) = d(n) – K/f(n) : Το K/f(n) δείχνει τη μέση καθυστέρηση του αριθμού,
δηλαδή το μέσο αριθμό κληρώσεων που μεσολαβούν μέχρι να εμφανιστεί ο n κατά μέσο όρο. Π.χ. ο αριθμός 6 έχει
εμφανιστεί 3 φορές στις τελευταίες 10 κληρώσεις, άρα η μέση καθυστέρηση του είναι 3.33 (10/3). Το d(6) = 5, καθώς η
τελευταία εμφάνιση του 6 ήταν πριν από 5 κληρώσεις, οπότε rd(6) = 5 – 3.33 = 1.67, που σημαίνει ότι στατιστικά ο αριθμός
6 αναμενόταν να εμφανιστεί πριν από 1.67 κληρώσεις. Σε περίπτωση που ένας αριθμός δεν έχει εμφανιστεί καθόλου τις
τελευταίες Κ κληρώσεις τότε το K/f(n) τίθεται στο K, οπότε το rd(n)= 0.


Ζητούμενο
Να γίνει πρόγραμμα το οποίο θα διαβάζει από το χρήστη 2 ακέραιους αριθμούς (π.χ. numbers και metric) όπου (0<numbers<50)
και (-1<metric<4) καθώς και μία συμβολοσειρά (π.χ. filename) που αντιστοιχεί στο όνομα ενός αρχείου κειμένου που περιέχει μέσα
κληρώσεις αριθμών (Κάθε νέα γραμμή του αρχείου αντιστοιχεί σε μία κλήρωση και κάθε γραμμή περιλαμβάνει 7 ακέραιους
αριθμούς στο διάστημα [1,49] χωρισμένους με κενά). Αν τουλάχιστον ένας από τους ακέραιους είναι εκτός ορίων το πρόγραμμα
θα πρέπει να εμφανίζει «Wrong Input!» και να τερματίζει. Αντίστοιχα αν το filename δεν αντιστοιχεί σε υπαρκτό όνομα αρχείου το
πρόγραμμα θα πρέπει να εμφανίζει «File Error!» και να τερματίζει. Σε διαφορετική περίπτωση το πρόγραμμα θα πρέπει να
εμφανίζει τους numbers καλύτερους αριθμούς σύμφωνα με τη μετρική metric (υψηλότερη τιμή σε μετρική = καλύτερος αριθμός).
Σε περίπτωση που υπάρχουν πολλοί αριθμοί με ίδια τιμή στην επιλεγμένη μετρική, το πρόγραμμα θα πρέπει να προτιμά τους
μικρότερους αριθμούς (π.χ. αν το 45 και το 7 έχουν ίδια τιμή στη μετρική το πρόγραμμα θα πρέπει να επιλέγει το 7). Οι αριθμοί
θα πρέπει να εμφανίζονται σε μία σειρά (χωρισμένοι με κενά) σε φθίνουσα σειρά σύμφωνα με τη μετρική metric.
